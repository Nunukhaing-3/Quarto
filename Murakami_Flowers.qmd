---
title: "Murakami Flower"
author: "Dr. Nu Nu Khaing"
format: 
  html: 
    theme: darkly  
editor: visual
bibliography: references.bib
---

## [Murakami Flowers🌼](https://www.facebook.com/Dr.nunukhaing/posts/pfbid0sLoR2ERAfJvN5ju8wcxjuYoYjfjN49tSJGMyz6vcZGj4r6454wtMjRNHkXyZwHtcl)

![](images/Murakami%20flower.3.jpg){fig-align="center" width="558" height="370"}

တခါတုန်းက ဂျပန်နိုင်ငံရဲ့ ကျေးလက်ရွာလေး တစ်ရွာက အင်မတန် ဆန်းကျယ်ပြီး မှော်ဆန်တဲ့ ပန်းပွင့်လေးအကြောင်း ပုံပြင်လေး ကြားဖူးတယ်။ ဒီပုံပြင်လေးကို ရွာထဲက အသက်အကြီးဆုံး အဘိုးအိုက လသာတဲ့ညတွေမှာ ကလေးတွေကို ပြောပြလေ့ ရှိတယ်သတဲ့။

ဒုတိယကမ္ဘာစစ်အပြီး (ဟီရိုရှီးမား ဗုံးကြဲခံရပြီး) ကောင်းကင်ယံက ပြာတွေ လွှင့်စင်နေဆဲ ကာလတစ်ခုမှာ ဟီရို (Hiro) လို့ခေါ်တဲ့ ဥယာဉ်မှူး တစ်ယောက်က စားနပ်ရိက္ခာနဲ့ သန့်စင်တဲ့ရေရှာဖို့အတွက် သစ်တောတစ်ခုဆီ ထွက်လာခဲ့တယ်။ ဟိုဟိုဒီဒီ ပတ်ရှာရင်း ရေသန့်စင်တာကို မတွေ့ရလို့ မောပန်းနေခိုက် ရှိုမြောင်လေး တစ်ခုထဲကနေ တွားတက်လာရင်း ဗြုန်းဆို အံအားသင့်စရာတစ်ခုကို ကြုံတွေ့လိုက်ရတယ်။ မြင်မြင်သမျှ ပြာတွေနဲ့ မှုန်မှိုင်းဝေသီနေတဲ့ ပတ်ဝန်းကျင်ထဲ ဘွားကနဲ့ သက်တန့်ရောင်စုံတွေက မျက်စိရှေ့မှာ ပေါ်လာတာပါ။

မျက်လုံးကို ပွတ်သတ်ရင်း အသက်ရှူဖို့ မေ့နေလောက်အောင် အံအားသင်မှင်သက်မိနေခိုက် သင်းပျံ့မွှေးကြိုင်တဲ့ ရနံ့တစ်ခုကြောင့် သူ သတိပြန်ဝင်လာတယ်။ ကြည့်လိုက်တော့...

`.. အိုး..သက်တန့်လို အရောင်စုံပါတဲ့ ပန်းလေးတွေုဖြစ်နေတာပါလား..။`

ဒီလောက်လှပတဲ့ ပန်းရောင်စုံပန်းခင်းကို သူ့ဘဝတသက်တာ တခါမှ မမြင်ဖူးပါ။ ဒီအတွက် ပန်းပင်လေးတွေကို အနီးကပ် သေချာစိုက်ကြည့်မိတော့ ပန်းပွင့်လေးတွေမှာ ပြုံးနေတဲ့ မျက်နှာလေးတွေ ကိုယ်စီပါနေတယ်။ ပန်းတပွင့်စီရဲ့ အပြုံးလေးတွေမှာ နွေးထွေးတဲ့၊ ကြင်နာတဲ့၊ စိတ်ခွန်အားတွေ ပေးနေတဲ့ အမူအရာတွေပါနေတာပါ။ လေနုအေးလေး ဖြတ်တိုက်သွားသလို ခံစားရတဲ့အခိုက်အတံ့ နားထဲမှာ ချိုသာတဲ့စကားသံတစ်ခုကြားရတယ်။

`"ဥယာဉ်မှူးရေ အခက်အခဲကို ကြံ့ကြံ့ခံရမယ်လေ။ ကျွန်မတို့နားမှာ ခဏနားပါ၊ အမောအပန်းဖြေပြီးရင် ကျန်ရှိတဲ့သက်ရှိလောကကြီး အတွက် ဆက်လက် အကျိူးဆောင်ပေးပါဦး။ မိမိရှင်သန်နေသ၍ မျှော်လင့်ချက်ကိုဘယ်တော့မှ လက်မလျှော့လိုက်ပါနဲ့။ စစ်ပွဲတွေရဲ့ နာကျင်မှုကို သိရင် ချစ်ခြင်းတရားနဲ့ ငြိမ်းအေးမှုကို ပိုလိုအပ်လာမှာပါ။ ငြိမ်းချမ်းမှုတွေကို လက်ဆင့်ကမ်းပေးပါဦး။ လှပတဲ့ကမ္ဘာကြီး တည်ဆောက်ပေးပါ။"`

ထိုနောက်တော့ ဒီပန်းလေးတွေက ပေးလိုက်တဲ့ စိတ်ခွန်အားတွေနဲ့ ခွန်းဆက်စကားလေးတွေကို သယ်ဆောင်ရင်း ရွာထဲကို အမြန်ပြန်လာခဲ့တယ်။ သူ့စကားကြောင့် တရွာလုံး.. သက်တန့်ရောင် အလင်းဖြာနေတဲ့ ပန်းလေးတွေနားကို လာကြည့်ကြတယ်။ ပန်းလေးတွေပေးတဲ့ သတင်းစကားကို နားထောင်ပြီး လဲကျနေရာကနေ ပြန်လည်ရှင်သန်ဖို့ ကြံ့ကြံ့ခံနိုင်မယ့် ခွန်အား၊ အပြန်အလှန်ပေးရမယ့် ငြိမ်းချမ်းတဲ့ချစ်ခြင်းတရား တွေနဲ့အတူ နောက်နေ့တွေရက်တွေကို ကြိုဆိုဖို့ အားလုံးအသင့်ဖြစ်သွားတယ်။ နောက်တော့ တနယ်လုံးက ရွာအားလုံးစီ တဆင့်စကားတဆင့်နား လက်ဆင့်ကမ်းလိုက်ကြတယ်။ ငြိမ်းချမ်းလှပတဲ့ကမ္ဘာကြီး တို့တည်ဆောက်ကြစို့တဲ့လေ....

သူတို့အတွက် ငြိမ်းချမ်းခြင်း ညီမျှခြင်း ဆိုတာ..

$$
\text{Peace}= \hat{b}_0 + \hat{b}_1 \text{resilience} + \hat{b}_2 \text{kindness} 
$$ ဒီပုံပြင်လေးထဲက အဲဒီပန်းလေးတွေကို Murakami flowers လို့ ခေါ်ဝေါ်ကြပြီး စိတ်ဓါတ်ကျတဲ့အချိန်တိုင်းမှာ အားပေးစကားဆိုဖို့ ပြုံးနေတဲ့မျက်နှာပါတဲ့ ပန်းလေးတွေကို လက်ဆောင်ပေးတဲ့ အလေ့အထ လုပ်ခဲ့ကြတယ်ပေါ့။ အခုထိလည်း အွန်လိုင်းနဲ့ Murakami flowers ဆိုတာကို ရိုက်ထည့်လိုက်ရင် လှပတဲ့ပန်းလေးတွေကို မြင်ကြရမှာပါ။

အားလုံးလည်း လောကဓံကို ကြံ့ကြံ့ခိုင်နိုင်တဲ့ သူတွေ ဖြစ်ကြပါစေ။[@than2020; @myint2020]

``` {centre=""}
      🌼🌼🌼🌼🌼🌼🌼🌼🌼🌼🌼🌼🌼🌼🌼🌼🌼🌼🌼
```

July 1, 2023, 11:18 AM

\# Created by chatGPT, translated by Nu Nu Khaing

``` theme
 html: 

    theme: cerulean,darkly,cosmo, cyborg,flatly,
    journal, litera, lumen, lux, materia, minty,
    morph, pulse, quartz, sandstone, simplex,
    sketchy, slate, solar, spacelab, superhero,
    united, vapor, yeti,zephyr
```

### References
